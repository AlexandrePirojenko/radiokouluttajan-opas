# Ohjaamistapahtuma

## Yhteistyö hyppymestarin ja radiokouluttajan välillä

Hyppymestari vastaa oppilaasta koko hypyn ajan. Yhteistyö hyppymestarin ja radiokouluttajan välillä on tärkeää. Pudottava hyppymestari tarkastaa tuulipussin ja maalialueen, nimeää oppilaitten hyppyjärjestyksen ja radiokutsut, ohjeistaa oppilaat maastokartalla, antaa ohjeet radiokouluttajalle ja pudottaa oppilaat sovitussa järjestyksessä. Järjestystä ei saa muuttaa lennon aikana radiokouluttajan siitä tietämättä.

Radiokouluttajan on tärkeää tietää uloshyppypaikka, laskeutumiskuvio ja miten oppilaat on ohjeistettu. Olennaista on myös, kuinka monta oppilasta milläkin ylilennolla lähtee ja kenellä heistä on radio. On tärkeää, että radiokouluttajan ja hyppymestarin oppilaille antamat ohjeet ovat yhtenevät.

Lennon aikana yhteistyö on tärkeää olosuhteiden muutosmandollisuuden takia. On radiokouluttajan vastuulla ilmoittaa oppilastuulirajan ylitys koneeseen.

## Radiokomennot

Radiokoulutuksessa käytetään voimassa olevan Oppilaan Opas I:n mukaisia radiokomentoja ja kerhokohtaisia selventäviä ohjeita, jotka ovat tulleet koulutuksen aikana esille. Komentojen eteen tulee aina liittää tunniste, jotta vain haluttu oppilas suorittaa kyseisen toimenpiteen. Komentoja ei saa antaa turhan takia, jotta oppilas oppii itsenäiseksi mandollisimman nopeasti.

1. Kutsu =                                 =      Yhteyskokeilu ennen kuormausta:
                                                  - kuittaus kättä nostamalla.

2. Kutsu + HEILUTA JALKOJA                 =      Yhteyskokeilu ilmassa:
                                                  - kuittaus jalkojen heilutuksella.

3. Kutsu + VASEN, VASEN, SUORAAN =                Komentoa jatketaan niin kauan kuin
                                                  halutaan oppilaan kääntyvän. Käännös
                                                  päätetään komennolla: SUORAAN

4. Kutsu + JARRUTA, JARRUTA                =      Jokaisella komennolla lasketaan
                                                  ohjauslenkkejä 10-15 cm.

5. Kutsu + NOSTA, NOSTA                    =      Jokaisella komennolla nostetaan
                                                  ohjauslenkkejä 10-15 cm.

   Kutsu + LIIDÄ                           =      Täysiliito.

6. Kutsu + OHJAA ITSENÄISESTI              =      Itsenäinen ohjaaminen. Kumoaa
                                                  edelliset komennot.

7. Kutsu + JALAT YHTEEN ...                =      Alastuloasento.
           ... VEDÄ                        =      Täysijarrutus.




## Hypyn aikana

Radiokouluttajan on oltava maalialueella viimeistään ennen ensimmäisen oppilaan pudotusta. Jos radiokouluttaja ei ole maalialueella koneen ollessa linjalla pudotuskorkeudessa, ei radio-oppilas saa hypätä. Hyppymestarin ja radiokouluttajan toiminnan on oltava saumatonta hyppytoiminnan aikana. Radiokouluttaja on oppilaille ilmoittamassaan paikassa maalialueella. Paikan on oltava sellainen, että hän pystyy valvomaan kaikkia ilmassa olevia hyppääjiä. Mandolliset ajoneuvot (esim. polkupyörät) ja ulkopuoliset (esim. kuvaajat), joista saattaa olla vaaraa hyppääjille, on sijoitettava oletetun laskeutumispaikan ulkopuolelle.

Radiokouluttaja avaa maaradion, kun kone nousee. Hän seuraa streamerin maahan asti, jotta hän saa kuvan oikeasta uloshyppypaikasta ja voi tarvittaessa ilmoittaa paikan koneeseen. Jos radiokouluttaja huomaa linjan olevan väärä, on siitä ilmoitettava hyppymestarille heti. Maaradio pidetään auki siihen asti, kun viimeinenkin pokalla hypännyt oppilas on maassa.

Uloshypyn jälkeen radiokouluttaja ottaa yhteyskokeilun oppilaaseen ja alkaa seurata oppilaan ohjaamista. Turhia ja epämääräisiä radiokomentoja tulee välttää. Radio- kouluttajan tulee antaa oppilaalle vain tarvittavat radiokomennot. Vaikka radioiden kuuluvuus on hyppykoneessa huono, tulee oppilasuloshypyn aikana välttää radio- komentojen antamista jo hypänneille radio-oppilaille.

Oppilas valmistautuu loppuvetoon kädet korvien tasalla, hyvässä alastuloasennossa. Jos valmistavaa komentoa ei tule, tekee oppilas loppuvedon itsenäisesti. Valmistava komento on siis annettava ajoissa sekaannusten (oppilaan itsenäinen loppuveto liian ylhäällä) välttämiseksi. Jos monta oppilasta tulee laskuun samanaikaisesti, on loppuvetokomento pyrittävä antamaan kokemattomimmalle. Alastulon tärkein tavoite on, että se on turvallinen ja hallittu.

Laskeutumisen jälkeen radiokouluttaja avustaa oppilasta tarvittaessa varjon tukanduttamisessa ja kokoamisessa. Radiokouluttaja käynnistää tarvittaessa ensiapu- ja pelastustoimenpiteet. Hänen on huomioitava kuitenkin ilmassa vielä olevat hyppääjät.
Oppilailta kysytään omat kommentit hypystä, kuuliko hän radiokomennot, oliko hänellä vaikeuksia ohjaamisen ja maaston lukemisen suhteen sekä näkikö hän muita hyppääjiä varjon varassa. Maaradio suljetaan vasta pokan viimeisen oppilaan ollessa maassa.


##Palaute hyppymestarille

Palaute oppilaan ohjaamistaidosta on annettava hyppymestarille heti hyppyjen jälkeen,
jotta tieto olisi käytettävissä hyppyjen arvioinnin yhteydessä. Radiokouluttaja antaa
palautteen joko suullisesti tai kirjallisesti. Radiokorttiin tehty arvostelu säilyy eikä unohdu,
jos pokalla on paljon radio-oppilaita tai palautetta ei pystytä antamaan heti hyppy-
mestarille.

Palautteessa on tultava ilmi ainakin seuraavat asiat:
* tarvittiinko radiokomentoja
* totteliko oppilas radiokomentoja
* hallitsiko oppilas hypyn ja suunnitellun ohjauskuvion
* alastulopaikka ja maahantulon onnistuminen
* mandolliset virheet ja vaaratilanteet.

