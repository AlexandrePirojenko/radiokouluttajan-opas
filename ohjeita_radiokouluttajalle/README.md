# Ohjeita radiokouluttajalle

Radiokouluttajan täytyy tietää, mitä alkeiskurssilla opetetaan. Hänen on tunnettava myös käytössä oleva oppilaskalusto ja sen ominaisuudet. Radiokouluttajan olisi hyvä hypätä muutama hyppy oppilasvarjolla palauttaakseen mieleen sn ominaisuudet tai tutustuakseen niihin. Ohjausherkkyys, liitosuhde, vauhti ja loppuvedon ajoitus ovat eri varjoilla ja siipikuormilla erilaiset.

Jos kerhossa on oppilaskäytössä erityyppisiä varjoja, täytyy
radiokouluttajan tuntea niiden erot. Laskuvarjot eivät välttämättä käyttäydy samalla tavalla, vaikka olisivatkin yhtä suuret. Toimiessasi radiokouluttajana sinun on huomioitava myös oppilaan siipikuorma.

Radiokouluttajan täytyy osata arvioida korkeuksia ja matkoja. Kaikkien oppilaiden ei ole tarkoitus laskeutua hiekalle, vaan tärkeintä on turvallisuus. Varsinkin, jos oppilaita on ilmassa kerralla useampi, on parempi "ripotella" heidät eripuolille alastuloaluetta törmäysten välttämiseksi. Oppilaat eivät myöskään aina muista tarkkailla ilmatilaa, joten radiokouluttajan täytyy kiinnittää siihen erityistä huomiota.

Kolmas tärkeä lenkki on kommunikaatio hyppymestarin kanssa. Sää voi muuttua joskus nopeastikin, ja hyppymestarin on saatava siitä tieto koneeseen.
